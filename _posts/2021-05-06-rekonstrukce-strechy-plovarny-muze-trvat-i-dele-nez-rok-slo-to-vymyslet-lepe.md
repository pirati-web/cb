---
layout: blog
published: true
category: blog
title: Rekonstrukce střechy plovárny může trvat i déle než rok. Šlo to vymyslet lépe?
date: '2021-05-06 09:29am'
author: Jaroslav Hansal
image: /static/media/plovarna.jpg
description: >-
  Budějcký plavecký stadion byl dokončen v roce 1971. Jde o krásnou stavbu dle
  návrh Ing. arch. Bohumila Böhma, na kterou je jistě každý Budějčák právem hrdý
  a to i po 50 letech od otevření. V posledních letech ale tato stavba příliš
  radosti vodomilným občanům nedělá. 
tags: plovárna české budějovice rekonstrukce
---
Budějcký plavecký stadion byl dokončen v roce 1971. Jde o krásnou stavbu dle návrh Ing. arch. Bohumila Böhma, na kterou je jistě každý Budějčák právem hrdý a to i po 50 letech od otevření. V posledních letech ale tato stavba příliš radosti vodomilným občanům nedělá. 



Každoroční opravy a rekonstrukce se staly již každoročním koloritem této jediné městské kryté plovárny. Navíc aktuálně hrozí, že z důvodu opravy střechy bude celý areál uzavřen možná i na dobu delší než 1 rok. 



Připomeňme si jen opravy a rekonstrukce za posledních 5 let:

* 2016 - 5 měsíců oprav
* 2017 - 5 měsíců oprav
* 2018 - 2 měsíce oprav
* 2019 - 3 měsíce oprav
* 2020 - 5 měsíců oprav a Covid
* 2021 - 4 měsíce uzavřeno z důvodu Covidu



**Pokud to sečteme, tak za necelých 6 let byla plovárna uzavřena celkem 2 roky **



Určitě chápeme, že po 50 letech je nutná částečná rekonstrukce. O končící životnosti a problémech se zatékáním do střechy, jistě město již delší dobu ví. Podle plánu radnice měla v loňském roce vzniknout projektová dokumentace rekonstrukce střechy, včetně zateplení a v letošním roce má být zahájená generální oprava. Bylo možné naplánovat jednotlivé rekonstrukce například v letech 2016 a 2017 dohromady? Spojit tak více oprav do jedné nebo případně využít nepříznivé Covid situace a zahájit opravy již v roce 2020? A dopřát tak občanům Budějc plovárnu, která bude více otevřená než zavřená? 



**Je nám líto, že jak minulá, tak ale ani stávající koalice nebyla schopná lépe časově zkoordinovat harmonogram oprav.**
