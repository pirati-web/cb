---
layout: blog
published: true
category: blog
title: Zastupitelstvo v pondělí rozhodne, jestli se přihlásí o pozemky na Děkanských polích
date: '2021-05-04 15:59pm'
author: Piráti České Budějovice
image: /static/media/dekanska-pole2.png
description: >
  Na jednání Zastupitelstva města České Budějovice dojde 10. května mimo jiné k rozhodnutí, zda se město bude domáhat svého vlastnického práva k pozemkům podél obou stran Plavské silnice, původního Děkanského dvora. Podle dostupných informací bylo město vlastníkem po více než 400 let.

tags: zastupitelstvo
---
**Na jednání Zastupitelstva města České Budějovice dojde 10. května mimo jiné k rozhodnutí, zda se město bude domáhat svého vlastnického práva k pozemkům podél obou stran Plavské silnice, původního Děkanského dvora. Podle dostupných informací bylo město vlastníkem po více než 400 let.**

Celým případem se dlouhodobě zabývá zastupitel Josef Špak (Piráti), viz jeho vyjádření [Město možná vlastní pozemky za stovky milionů korun, ale nehlásí se k nim](/blog/2021/03/24/mesto-mozna-vlastni-pozemky-za-stovky-milionu-ale-nehlasi-se-k-nim/) z 24. 3. 2021 a [Českobudějovičtí Piráti mají nový posudek týkající se vlastnictví pozemků na Děkanských polích](/blog/2021/04/08/ceskobudejovicti-pirati-maji-novy-posudek-k-dekanskym-polim/) z 8. 4. 2021.

*„Komunistický převrat mnohé majetkové vztahy zpřetrhal, a vyrovnat se s touto minulostí není jednoduché. V pondělí 3. května byly veřejně zpřístupněny podklady pro rozhodování zastupitelů. K předchozím odborným posouzením nyní přibylo vyjádření právního oddělení radnice, které naznačuje možnosti postupu. Piráti k tomuto bodu připravili doplňující dokumentaci,“* uvedl Josef Špak. Tato dokumentace je [k dispozici zde](/static/doc/2021-05 Doplnění materiálu do zastupitelstva.pdf).

Cílem zastupitelského klubu Pirátů v Českých Budějovicích je snaha o nezávislé rozhodnutí ohledně vlastnictví. Chtějí, aby rozhodl soud.

*„Vlastnictví je nepromlčitelné. Je dána důvodná pochybnost o tom, komu vlastnické právo náleží. Zastupitelé by měli schválit návrh na podání žaloby. Tím umožníme, aby se touto otázkou mohl zabývat nezávislý soud a definitivně ji rozhodnout. Preferoval bych smírné řešení, ale zatím k němu není vůle,“* dodal Josef Špak.

Zasedání zastupitelstva města bude přenášeno živě 10. 5. 2021 od 9 hodin. Piráti se budou celému případu i nadále věnovat a informovat o nových skutečnostech.

