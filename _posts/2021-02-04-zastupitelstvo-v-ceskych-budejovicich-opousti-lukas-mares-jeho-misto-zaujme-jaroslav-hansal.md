---
layout: blog
published: true
category: blog
title: >-
  Zastupitelstvo v Českých Budějovicích opouští Lukáš Mareš, jeho místo zaujme
  Jaroslav Hansal
date: '2021-02-04 03:44pm'
author: Luboš Kudláček
image: /static/media/night-969853_640.jpg
description: >-
  Českobudějovické zastupitelstvo opouští lídr krajských voleb v Jihočeském
  kraji a současný krajský zastupitel Lukáš Mareš, v zastupitelstvu ho nahradí
  Jaroslav Hansal, rovněž člen Pirátů, člen komise rady města pro cestovní ruch
  a podnikatel z Českých Budějovic.
tags: 'lukáš mareš, jaroslav hansal'
---
**Českobudějovické zastupitelstvo opouští lídr krajských voleb v Jihočeském kraji a současný krajský zastupitel Lukáš Mareš, v zastupitelstvu ho nahradí Jaroslav Hansal, rovněž člen Pirátů, člen komise rady města pro cestovní ruch a podnikatel z Českých Budějovic.**



Lukáš Mareš byl zastupitelem v Českých Budějovicích od voleb v roce 2018, kdy Piráti dosáhli výsledku 12,18 % a šesti mandátů. Po odstoupení Lukáše Mareše je tak za Piráty v zastupitelstvu nadále Zuzana Kudláčková, Jan Hošek, Jan Nepomuk Piskač, Svatomír Mlčoch, Josef Špak a Jaroslav Hansal.

 „Tento krok je logickým vyústěním výsledku krajských voleb, ve kterých jsem získal mandát zastupitele. Mým expertním tématem je zdravotnictví a v něm pak zejména zlepšování podmínek v nemocnicích pro personál i pacienty – klienty. Tato problematika se na úrovni města neřeší, naopak na kraji je to jedno z hlavních témat. Piráti navíc fungují jako tým, jsme navzájem zastupitelní a mému kolegovi a nástupci Jaroslavu Hansalovi plně důvěřuji. Ve své práci v komisi pro cestovní ruch prokázal svou odbornost i politickou obratnost a pozice zastupitele je pak dalším krokem. Tímto bych mu rád popřál hodně úspěchů v jeho činnosti pro občany našeho města,“ komentuje své hlavní důvody odstoupení dnes již bývalý zastupitel města MUDr. Lukáš Mareš.



Jaroslav Hansal je členem Pirátů a od roku 2018 členem komise Rady města České Budějovice pro cestovní ruch. Dlouhodobě se věnuje komunální politice, je aktivním členem místního sdružení Pirátů a vzhledem k jeho profesi (jednatel IT a dopravní firmy) má dostatečné zkušenosti a odbornost na to, aby se pokusil přispět svými znalostmi ke zlepšení fungování městských služeb ve prospěch obyvatel Českých Budějovic. 



„Děkuji Lukášovi za jeho skvělou práci v zastupitelstvu. Rád bych připomněl jeho osobní přínos pro zastavení zbourání sportovní haly. Tato ušetřená investice se nyní bude městu v nadcházejícím nelehkém období hodit. Budu se snažit, abych rychle zapadl do našeho pirátského zastupitelského klubu a přispěl konstruktivní prací opozičního zastupitele ke zlepšení a zpříjemnění života všech obyvatel Českých Budějovic. Momentálně například sleduji situaci ohledně plánované výstavby ZEVO a vliv, který to bude mít na občany Nového Vráta. Rád bych také otevřel otázku kvalitnějšího stravování ve školních jídelnách nebo například letošní nepříliš dobře zvládnutý úklid sněhu na komunikacích,“ představuje své první plány v zastupitelstvu Jaroslav Hansal.



Ve všech zmiňovaných případech se jedná o neuvolněné funkce. Žádný z Pirátů v Jihočeském kraji nezastává na jakékoli úrovni více než jednu uvolněnou, tedy plně placenou funkci.



O práci Pirátů v Českých Budějovicích budeme nadále informovat, sledovat nás můžete na [Facebooku](https://www.facebook.com/PiratiCB), [Twitteru](https://twitter.com/PiratiJcK) a na [webu](https://cb.pirati.cz/).
