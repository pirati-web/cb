---
layout: blog
published: true
category: blog
title: Piráti z Českých Budějovic hlásí úspěch, na jejich návrh se bude město u soudu domáhat vlastnických práv na pozemky původního Děkanského dvora
date: '2021-05-12 19:59pm'
author: Piráti České Budějovice
image: /static/media/dekanska-pole2.png
description: >
  Město České Budějovice se bude soudit o pozemky podél obou stran Plavské silnice, původního Děkanského dvora. Vyplývá to ze schváleného usnesení dnešního jednání zastupitelstva. Případem se dlouhodobě zabývá zastupitel Josef Špak a s ním také celý zastupitelský klub Pirátů, přičemž jejich cílem vždy bylo vyjasnit dva proti sobě stojící odborné názory, chovat se jako správní hospodáři a předat celou záležitost soudu, aby právě soud mohl definitivně rozhodnout.

tags: zastupitelstvo
---
**Město České Budějovice se bude soudit o pozemky podél obou stran Plavské silnice, původního Děkanského dvora. Vyplývá to ze schváleného usnesení dnešního jednání zastupitelstva. Případem se dlouhodobě zabývá zastupitel Josef Špak a s ním také celý zastupitelský klub Pirátů, přičemž jejich cílem vždy bylo vyjasnit dva proti sobě stojící odborné názory, chovat se jako správní hospodáři a předat celou záležitost soudu, aby právě soud mohl definitivně rozhodnout.**

Josef Špak (Piráti) vydal v průběhu času několik vyjádření a vysvětlujících textů v této věci, viz [Město možná vlastní pozemky za stovky milionů korun, ale nehlásí se k nim](/blog/2021/03/24/mesto-mozna-vlastni-pozemky-za-stovky-milionu-ale-nehlasi-se-k-nim/) z 24. 3. 2021,  [Českobudějovičtí Piráti mají nový posudek týkající se vlastnictví pozemků na Děkanských polích](/blog/2021/04/08/ceskobudejovicti-pirati-maji-novy-posudek-k-dekanskym-polim/) z 8. 4. 2021 a [Zastupitelstvo v pondělí rozhodne, jestli se přihlásí o pozemky na Děkanských polích](/blog/2021/05/04/zastupitelstvo-v-pondeli-rozhodne-jestli-se-prihlasi-o-pozemky/) z 4. 5. 2021.

*„Jsem skutečně rád, že se mně a mým kolegům v zastupitelském klubu Pirátů podařilo shromáždit potřebné podklady a předat je ostatním zastupitelům města v přesvědčivé podobě, takže se dočkáme nezávislé a definitivní odpovědi soudu. Dlouhodobě poukazujeme na to, že město se musí chovat jako správný hospodář a když je zde nějaká šance, tak je nutné ji využít,“* okomentoval Josef Špak dnešní rozhodnutí zastupitelů.

Dále upozornil na to, že soudní výlohy jsou takřka zanedbatelné proti tomu, co může město získat. 

*„V případě Děkanských polí jsou náklady na právní zastoupení a celý soudní proces vyčísleny odhadem na 100 až 200 tisíc korun, přičemž pozemky mohou mít hodnotu i ve stovkách milionů korun. Bez ohledu na soudní rozhodnutí má tedy určitě smysl pokusit se tyto pozemky získat, aby mělo město České Budějovice větší možnost rozhodovat o tom, jakým způsobem budou v budoucnosti využity. Děkujeme všem zastupitelům, kteří náš návrh podpořili a toto umožnili,“* dodal Josef Špak.
 
O práci v českobudějovickém zastupitelstvu budou Piráti dále informovat, sledovat je můžete na na [Facebooku](https://www.facebook.com/PiratiCB) a zde na webu.

