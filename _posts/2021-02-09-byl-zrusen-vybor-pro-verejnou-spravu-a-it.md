---
layout: blog
published: true
category: blog
title: V Českých Budějovicích byl zrušen Výbor pro veřejnou správu a IT, Piráti návrh na zrušení podpořili
date: '2021-02-09 10:30am'
author: Luboš Kudláček
image: /static/media/zastupitelstvo-sporotovka-1.jpg
description: >-
  Na pondělním jednání Zastupitelstva města České Budějovice došlo ke zrušení Výboru pro veřejnou správu správu a IT, v jehož gesci bylo mimo jiné i fungování územních skupin občanů. Zastupitelský klub Pirátů návrh na zrušení výboru, složeného ze tří zástupců opozice a osmi zástupců koaličních stran, podpořil. Místní záležitosti a podněty územních skupin má převzít zatím nezřízená komise rady. Celou situaci komentuje zastupitel Josef Špak, který byl uvolněným předsedou výboru.
---
**Na pondělním jednání Zastupitelstva města České Budějovice došlo ke zrušení Výboru pro veřejnou správu správu a IT, v jehož gesci bylo mimo jiné i fungování územních skupin občanů. Zastupitelský klub Pirátů návrh na zrušení výboru, složeného ze tří zástupců opozice a osmi zástupců koaličních stran, podpořil. Místní záležitosti a podněty územních skupin má převzít zatím nezřízená komise rady. Celou situaci komentuje zastupitel Josef Špak, který byl uvolněným předsedou výboru.**

„Vedení města konečně přebírá odpovědnost za řešení místních záležitostí a nebude se moci vymluvit na výbor zastupitelstva, který jako poradní orgán neměl žádnou výkonnou pravomoc. Již za doby působení Lukáše Mareše byli členové Výboru pro veřejnou správu a IT neustále drženi v nejistotě, zda předsedovi výboru bude radou povolena účast na jejím jednání. Toho se navíc ani nelze plnohodnotně účastnit v případě, že účastník jednání nemá k dispozici potřebné podklady, které jsem ve většině případů neměl. Již na konci roku 2019 jsem navíc přestal být na jednání zván, a to bez odůvodnění. Je otázka, zda se nahrazením výboru zastupitelstva komisí rady zároveň změní přístup odpovědných náměstků k podnětům občanů, což je rozhodující. Výbor trpěl nedostatkem zájmu ze strany rady a nejsem si jist, že komise bude fungovat lépe,“ uvádí Josef Špak a dodává:

„Zastupitelský klub Pirátů již v [červnu 2019](https://www.c-budejovice.cz/sites/default/files/meeting_resolutions/z_zm_a_17-06-2019.pdf) navrhoval zrušení plného úvazku pro předsedu výboru, protože jsme jej vnímali jako nadbytečný. O tomto návrhu nebyla ani připuštěna diskuse. Za poslední rok, kdy jsem výbor vedl, se podařilo prosadit například zlepšení kvality videopřenosů ze zastupitelstva. Také se stala použitelnou online mapa kontejnerů na tříděný odpad tak, že se dají snáze najít nádoby, kterých je málo, například na tuky nebo kovový odpad. Navíc je v politice města reflektováno doporučení výboru, aby se Pražská třída po zprovoznění dálničního obchvatu postupně změnila na městskou třídu, kde se dá žít. Co se týče mojí práce jako předsedy výboru, navázal jsem dobrou spolupráci s odborem ICT magistrátu města, kde se podařilo opravit chyby v připravovaných veřejných zakázkách, a zabránit tak možným škodám. Výbor pracoval po celou dobu tak, jak umožňovala situace, v poslední době dle toho, co umožňoval nouzový stav a protiepidemická opatření.“

