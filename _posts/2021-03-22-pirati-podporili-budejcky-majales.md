---
layout: blog
published: true
category: blog
title: Piráti podpořili budějcký Majáles
date: '2021-03-22 12:19pm'
author: Bc. Jan Hošek
image: /static/media/zastup.jpg
description: >
  Pirátští zastupitelé podpořili tento návrh na neinvestiční dotaci pro budějcký
  Majáles ve výši 400.000 Kč. Žadatelem je jako každý rok Budějovický Majáles,
  z. s. a poskytnuté finance půjdou z rozpočtu odboru kanceláře primátora (v
  tomto rozpočtu jsou celkem k dispozici 3 miliony korun). Tyto peníze jsou
  určeny na významné sportovní a kulturně společenské akce, které přesahují
  rámec krajské metropole, osloví velké množství obyvatel a jsou i turisticky
  atraktivní. Je zcela bez diskuze, že budějcký Majáles plně vyhovuje této
  definici a stal se již fenoménem a akcí, která pozitivně dotváří kolorit
  Budějc.
tags: majálek zastupitelstvo
---
V pondělí 22. března se sešlo zastupitelstvo města na svém 19. zasedání. Na programu je tentokrát 23 bodů, které je nutné projednat a prodiskutovat. Hned druhý bod programu je z pohledu obyvatel jistě zajímavý - Schvalování dotace pro letošní Majáles.

Pirátští zastupitelé podpořili tento návrh na neinvestiční dotaci pro budějcký Majáles ve výši 400.000 Kč. Žadatelem je jako každý rok Budějovický Majáles, z. s. a poskytnuté finance půjdou z rozpočtu odboru kanceláře primátora (v tomto rozpočtu jsou celkem k dispozici 3 miliony korun). Tyto peníze jsou určeny na významné sportovní a kulturně společenské akce, které přesahují rámec krajské metropole, osloví velké množství obyvatel a jsou i turisticky atraktivní. Je zcela bez diskuze, že budějcký Majáles plně vyhovuje této definici a stal se již fenoménem a akcí, která pozitivně dotváří kolorit Budějc.



K tomuto bodu programu Jan Hošek dodává: “Jsem rád, že má Majáles dlouhodobě podporu zastupitelstva. Jde o akci, jejíž proslulost dalece přesáhla hranice města. Navíc tuto aktivitu vytvářejí sami studenti budějckých škol a mnozí z nich se tak poprvé seznamují s organizací tak velkého projektu a společně budují barevnější a kulturnější město”.



Avšak k formě poskytnuté dotace pomocí rozpočtu pro významné akce mají naši zastupitelé určité výhrady. Konkrétně jde o princip systémovosti poskytovaných dotací (soutěžení o prostředky v grantových řízeních), principu, který razí poradní orgán rady města - její kulturní komise.
